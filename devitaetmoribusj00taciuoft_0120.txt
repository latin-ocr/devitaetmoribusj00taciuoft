36 P. CORNELII TACITI

potius quain imperio⁷ si prompti, si conspicui, si ante
aciem agant, admiratione praesunt. Ceterum neque ani-
madvertere neque vincire, ne verberare quidem nisi sacer-
dotibus permissum, non quasi in poenam nec ducis iussu‚'

5 sed velut deo imperante, quem adesse bellantibus credunt.
Effigiesque et signa quaedam detracta lucis in proelium
ferunt3 quodque praecipuum fortitudinis incitamentum.
est, non casus nec fortuita conglobatio turmam aut
cuneum facit, sed familiae et propinquitates3 et in prox-

10 imo pignora, unde feminarum ululatus audiri, unde vagi-
tus infantium. Hi cuique sanctissimi testes, hi maximi
laudatores: ad matres, ad coniuges vulnera ferunt3 nec
illae numerare aut exigere plagas pavent, cibosque et
hortamina pugnantibus gestant.

15 8. rMemoriae proditur quasdam acies inclinatas iam et
labantes a feminis restitutas constantia precum et obiectu
pectorum et monstrata cominus captivitate, quam longe
impatientius feminarum suarum nomine timent, adeo ut
efficacius obligentur animi civitatum quibus inter obsides

ρο puellae quoque nobiles imperantur. Inesse quin etiam
sanctum aliquid et providum putant, nec aut consilia
earum adspernantur aut responsa neglegunt Vidimus sub
divo Vespasiano Veledam diu apud plerosque numinis
loco habitam3 sed et olim ³(Albrunam et compluris alias

25 venerati sunt, non adulatione nec tamquam facerent deas.

Religsz'ous Ceo-montes.

9. Deorum maxime Mercurium colunt, cui certis diebus
humanis quoque hostiis litare fas habent. Herculem ac
Martem concessis animalibus placant. Pars Sueborum
et Isidi sacrificat: unde causa et origo peregrino sacro,

30 parum comperi, nisi quod signum ipsum in modum libur-

