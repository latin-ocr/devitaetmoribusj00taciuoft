30 P. CORNELII TACITI

triumphalibus ornamentis praedito quid aliud adstruere
fortuna poterat, filia atque uxore superstitibus? potest
videri etiam beatus incolumi dignitate, florente fama,
salvis adfinitatibus et amicitiis futura effugisse. Nam

5sicut ei non licuit durare in hanc beatissimi saeculi
lucem ac principem Traianum videre, quod augurio votis-
que apud nostras-auris ominabatur⁷ ita festinatae mortis
grande solacium tulit evasisse postremum illud tempus,
quo Domitianus non iam per intervalla ac spiramenta

10 temporum, sed continuo et velut uno ictu rem publicam
exhausit.

45. Non vidit Agricola obsessam curiam et clausum
armis senatum et eadem strage tot consularium caedes,
tot nobilissimarum feminarum exilia et fugas. Una ad-

15 huc victoria (ffarus Metius censebatur et intra Albanam
arcem sententia Messalini strepebat et Massa Baebius
nondum reus erat: mox nostrae duxere Helvidium in
carcerem manus3 nos Maurici Rusticique visus, nos.
innocenti sanguine Senecio perfudit. Nero tamen sub-

20 traxit oculos suos iussitque scelera, non spectavit: prae-
cipua sub Domitiano miseriarum pars erat videre et
adspici, cum suspiria nostra subscriberentur, cum deno-
tandis tot hominum palloribus sufficeret saevus ille vultus
et rubor, quo se contra pudorem muniebat.

Epiloque.

25 Tu vero felix, Agricola. non vitae tantum claritate,
sed etiam opportunitate mortis. Ut perhibent qui inter-
fuerunt novissimis sermonibus tuis, constans et libens
fatum excepisti, tamquam pro virili portione innocen-
tiam principi donares. Sed mihi filiaeque eius prae-

3ο ter acerbitatem parentis erepti auget maestitiam. quod

